152 Q. HORATI FLAOOI

an tragica desaevit et ampullatur in arte'l

quid mihi Celsus agit, monitus multumque monendUS, 15
privatas ut quaerat opes et tangere vitet

scripta Palatinus quaecumque recepit Apollo,

ne, si forte suas repetitum venerit olim

grex avium plumaS, moveat cornicula risum

furtivis nudata coloribus? ipse quid audes} 20
quae circumvolitas agilis thyma‘l non tibi parvum
ingenium, non incultum est et turpiter hirtum :

seu linguam causis acuis seu civica iura

respondere paras seu condis amabile carmen,

prima feres hederae victricis praemia. quodsi 25
frigida curarum fomenta relinquere posseS,

quo te caelestis sapientia duceret, 1108.

hoc opus, hoc studium parvi properemus et ampli,

si patriae volumus, si nobis vivere cari.

debes hoc etiam rescribere, sit tibi curae 30
quantae conveniat Munatius an male sarta

gratia nequiquam coit et rescinditur, ac vos

8011 calidus sanguis seu rerum inscitia vexat

indomita cervice feros? ubicumque locorum

vivitis, indigni fraternum rumpere foedUS, 35
pascitur in vestrum reditum votiva iuvenca.

IV

Albi, nostrorum sermonum candide iudex,

quid nunc te dicam facere in regione Pedana 2

scribere quod Cassi Parmensis opuscula vincat,

an tacitum silvas inter reptare salubrcS,

curantem quidquid dignum sapiente bonoque est? 5
non tu corpus eras sine pectore : di tibi formam,

di tibi divitias dederunt artemque fruendi.

quid voveat dulci nutricula maius alumno,

qui sapere et fari possit quae sentiat, et cui

gratia, fama, valetudo contingat abunde, 10
et mundus victus, non deficiente crumena‘l

inter spem curamque, timores inter et iras

omnem crede diem tibi diluxisse supremum:

grata superveniet quae 11011 sperabitur hora.

me pinguem et nitidum bene curata cute vises, 15
cum ridere voleS, Epicuri de grege porcum.

