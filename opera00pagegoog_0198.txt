170

Q, HORATI FLACCI

oderunt hilarem tristes tristemque iocosi,

sedatum celeres„ agilem navumque remissi, 90
potores bibuli media de nocte Falerni

oderunt porrecta negantem pocula, quamvis

nocturnos iures te formidare tepores.

deme supercilio nubem : plerumque modestus

occupat obscuri speciem, taciturnus acerbi. 95
inter cuncta leges et percontabere doctOS‚

qua ratione queas traducere leniter aevum,

num te semper inops agitet vexetque cupid0,

num pavor et rerum mediocriter utilium speS‚

virtutem doctrina paret naturane donet, 100
quid minuat curas, quid te tibi reddat amicum,

quid pure tranquillet, honos an dulce lucellum,

an secretum iter et fallentis semita vitae.

me quotiens reficit gelidus Digentia rivus,

quem Mandela bibit, rugosus frigore pagus, 105
quid sentire putas? quid credis, amice, precari?

> ‘ sit mihi quod nunc est, etiam minus, ut mihi vivam

quod superest aevi, si quid superesse volunt di 3

sit bona librorum et provisae frugis in annum

copia, neu fluitem dubiae spe pendulus horae. 110
sed satis est orare Iovem, quae ponit et aufert ε

det vitam, det opes 3 aequum mi animum ipse parabo)

XIX

Prisco si crediS, Maecenas docte, Gratim,

nulla placere diu nec vivere carmina possunt

quae scribuntur aquae potoribus. ut male sanos

adscripsit Liber Satyris Faunisque poetaS‚

vina fere dulces oluerunt mane Camenae. 5
laudibus arguitur vini vinosus Homerus 3

Ennius ipse pater numquam nisi potus ad arma

prosiluit dicenda. ‘forum putealque Libonis

mandabo siccis, adimam cantare severis,²

hoc simul edixi, non cessavere poetae 10
nocturno certare merc, putere diurno.

quidl si quis vultu torvo ferus et pede nudo

exiguaeque togae simulet textore Catonem,

virtutemne repraesentet moresque Catonis?

rupit Iarbitam Timagenis aemula lingua, 15
dum studet urbanus tenditque disertus haberi.

