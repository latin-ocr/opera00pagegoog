EPISTULARUM Lm, 1. 7 155

si fortunatum species et gratia praestat,

mercemur servum, qui dictet nomina, laevum 50
qui fodicet latus et cogat trans pondera dextram

porrigere: ‘ hic multum in Fabia valet, ille Velina 3

cui libet hic fasces dabit eripietque curule

qui volet inportunus ebur.' ‘ frater ' ‘ pater ² adde 3

¹ ut cuique est aetas, ita quemque facetus adopta. 55
si bene qui cenat bene vivit, lucet, eamus

quo ducit gula, piscemur, venemur, ut olim

Gargilius, qui mane plagas, venabula, servos

differtum transire forum populumque iubebat,

unus ut e multis populo spectante referret 60
emptum mulus aprum. crudi tumidique lavemur,

quid deceat, quid non, obliti, Caerite cera

digni, remigium vitiosum Ithacensis Ulixei,

cui potior patria fuit interdicta voluptas

si, Mimnermus uti censet, sine amore iocisque ψ 65
nil est iucundum, vivas in amore iocisque.

vive, vale. si quid novisti rectius istis,

candidus inperti: si nil, his utere mecum.

VII

Quinque dies tibi pollicitus me rure futurum,
Sextilem totum mendax desideror. atqui,
si me vivere vis sanum recteque valentem,
quam mihi das aegr0, dabis aegrotare timenti,
Maecenas, veniam, dum ficus prima calorque Α 5
dissignatorem decorat lictoribus atris,
dum pueris omnis pater et matercula pallet,
officiosaque sedulitas et opella forensis
adducit febres et testamenta resignat.
' quodsi bruma nives Albanis inlinet agris, 10
ad mare descendet vates tuus et sibi parcet
contractusque leget 3 te, dulcis amice, reviset
cum Zephyris, si concedes, et hirundine prima„
non quo more piris vesci Calaber iubet hospes
tu me fecisti locupletem. ‘ vescere sodes.' 15
‘ iam satis est.' ‘ at tu quantum vis tolle.' ‘ benigne?
‘ non invisa feres pueris munuscula parvis.⁷
‘ tam teneor don0‚ quam si dimittar onustus.'
‘ ut libet: haec porcis hodie comedenda relinques!

