EPODI

sed ut secundum vota Parthorum sua
urbs haec periret dextera?

neque hic lupis mos nec fuit leonibus,
umquam nisi in dispar feris,

furorne caecus an rapit vis acrior
an culpa? responsum date.

tacent, et ora pallor albus inficit
mentesque perculsae stupent.

sic est: acerba fata Romanos agunt
scelusque fraternae necis,

ut inmerentis fluxit in terram Remi
sacer nepotibus cruor.

IX

Quando repostum Caecubum ad festas dapes
victore laetus Caesare

tecum sub alta—sic Iovi gratum—domO,
beate Maecenas, bibam,

sonante mixtum tibiis carmen lyra,
hac Dorium, illis barbarum'l

ut nuper, actus cum freto Neptunius
dux fugit ustis navibus,

minatus urbi vincla, quae detraxerat
servis amicus perfidis,

Romanus eheu—posteri negabitis 1-
emancipatus feminae

fert vallum et arma, miles et spadonibus
servire rugosis potest,

interque signa turpe militaria
sol aspicit conopium.

† at huc frementes verterunt bis mille equos

Galli canentes Gaesarem,

hostiliumque navium portu latent
puppes sinistrorsum citae.

io Triumphe, tu moraris aureos
currus et intactas boves2

io Triumphe, nec Iugurthino parem
bello reportasti ducem,

neque Africanum, cui super Karthaginem
virtus sepulchrum condidit.

terra marique victus hostis punico
lugubre mutavit sagum.

89

10

15

20

10

20

