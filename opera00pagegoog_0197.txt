EPISTULARUM LIB. Ι. 18 ’ 169

surge et inhumanae senium depone Camenae,
cenes ut pariter pulmenta laboribus empta 3
Romanis sollemne viris opust, utile famae
vitaeque et membriS‚ praesertim eum valeas et 50
vel cursu superare canem vel viribus aprum
possis ; adde virilia quod speciosius arma

non est qui tractet ε scis, quo clamore coronae
proelia sustineas campestria 3 denique saevam
militiam puer et Cantabrica bella tulisti

sub duce qui templis Parthorum signa refigit 55
nunc, et, si quid abest, Italis adiudicat armis

ac ne te retrahas et inexcusabilis absiS,

quamvis nil extra numerum fecisse modumque

curas, interdum nugaris rure paterno ε 60

partitur lintres exercitus, Actia pugna

te duce per pueros hostili more refertur,

. adversarius est frater, lacus Hadria, donec

alterutrum velox victoria fronde coronet.

consentire suis studiis qui crediderit te, 65
fautor utroque tuum laudabit pollice ludum.

protinus ut moneam,—-si quid monitoris eges tu—

quid de quoque viro et cui dicas, saepe videto,
percontatorem fugito : nam garrulus idem est,

nec retinent patulae commissa fideliter aures, 70
et semel emissum volat inrevocabile verbum.

non ancilla tuum iecur ulceret ulla puerve

intra marmoreum venerandi limen amici,

ne dominus pueri pulchri caraeve puellae

munere te parvo beet aut incommodus angat. 75
qualem commendes etiam atque etiam aspice, ne mox
incutiant aliena tibi peccata pudorem.

fallimur et quondam non dignum tradimus: ergo

quem sua culpa premet, deceptus omitte tueri,

ut penitus notum, si temptent crimina, serves 80
tuterisque tuo fidentem praesidio: qui

dente Theonino cum circumroditur, ecquid

ad te post paulo ventura pericula sentis?

nam tua res agitur, paries cum proximus ardet,

et neclecta solent incendia sumere vires. 85
dulcis inexpertis cultura potentis amici 3

expertus metuet. tu, dum tua navis in alto est,

hoc age, ne mutata retrorsum te ferat aura.

