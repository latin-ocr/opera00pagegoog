166

¹ Q. HoRA'rI FLAccr

semper in augenda festinat et obruitur re.
vendere cum possis captivum, occidere noli :
serviet utiliter: sine pascat durus aretque,
naviget ac mediis hiemet mercator in undis,
annonae prosit, portet frumenta penusque.
vir bonus et sapiens audebit dicere ‘ Pentheu‚
rector Thebarum, quid me perferre patique

indignum coges ‘3 ' ‘ adimam bona.' ‘ nempe pecus, rem,

lectos, argentum : tollas licet! ‘ in manicis et
compedibus saevo te sub custode tenebo!

‘ ipse (10118, simul atque volam, me solvet.' opinor,

hoc sentit ‘morian' mors ultima linea rerum est.

XVII

Quamvis, Scaeva, satis per te tibi consulis et 8018,
quo tandem pacto deceat maioribus uti:

disce, docendus adhuc quae censet amiculus, ut si
caecus iter monstrare velit 3 tamen aspice si quid
et nos, quod cures proprium fecisse, loquamur.

si te grata quies et primam somnus in horam
delectat, si te pulvis strepitusque rotarum,

si laedit caupona, Ferentinum ire iubeb0.

nam neque divitibus contingunt gaudia solis,

nec vixit male, qui natus moriensque fefellit.

si prodesse tuis pauloque benignius ipsum

te tractare voles, accedes siccus ad unctum.

‘ si pranderet holus patienter, regibus uti

nollet Aristippus! ‘ si sciret regibus uti,
fastidiret 1101118, qui me notat.’ utrius horum
verba probes et facta, doce, vel iunior audi
cur sit Aristippi potior sententia. namque
mordacem Cynicum sic eludebat, ut aiunt:

‘ scurror ego ipse mihi, populo tu : rectius hoc et

splendidius multo est. equus ut me portet, alat rex,
officium facio: tu poscis vilia, verum

dante minor, quamvis fers te nullius egentem!

omnis Aristippum decuit color et status et reS,
temptantem maiora, fere praesentibus aequum.
contra, quem duplici panno patientia velat,

mirabor, vitae via si conversa decebit.

alter purpureum non exspectabit amictum,

70

75

10

15

25

