172

Q. HORATI FLAGGI

quid volui 2 ' dices, ubi quid te laeserit, et scis
in breve te cogi, cum plenus languet amator.
quodsi non odio peccantis desipit augur,

carus eris Romae donec te deserat aetas 3
contrectatus ubi manibus sordescere vulgi
coeperis, aut tineas pasces taciturnus inertes,
aut fugies Uticam aut vinctus mitteris Ilerdam.
ridebit monitor non exauditUS, ut ille,

qui male parentem in rupes protrusit asellum
iratus : quis enim invitum servare laboret?
hoc quoque te manet, ut pueros elementa docentem
occupet extremis in vicis balba senectus.

cum tibi sol tepidus plures admoverit aures,
me libertino natum patre et in tenui re
maiores pinnas nido extendisse loqueris,

ut quantum generi demaS, virtutibus addas 3
me primis urbis belli placuisse domique,
corporis exigui, praecanumâ€š solibus aptum,
irasci celerem, tamen ut placabilis essem.

forte meum si quis te percontabitur aevum,
me quater undenos sciat inplevisse Decembres,
collegam Lepidum quo dixit Lollius ann0.

LIBER SECUNDUS
I

CUM tot sustineas et tanta negotia solus,

res Italas armis tuteris, moribus ornes,

legibus emendes, in publica commoda peccem,
si longo sermone morer tua tempora, Caesar.
Romulus et Liber pater et cum Castore Pollux,
post ingentia facta deorum in templa recepti,
dum terras hominumque colunt genUS, aspera bella
componunt, agros adsignant, oppida condunt,
ploravere suis non respondere favorem
speratum meritis, diram qui contudit hydram
notaque fatali portenta labore subegit,
comperit invidiam supremo fine domari.

urit enim fulgore su0, qui praegravat artes

10

15

20

25

10

