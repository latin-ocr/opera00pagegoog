124

Q. HORATI FLACCI

infamis quid? tum rhombos minus aequor alebat?
tutus erat rhombus tutoque ciconia nido,

donec vos auctor docuit praetorius ergo

si quis nunc mergos suaves edixerit assoe,

parebit pravi docilis Romana iuventus.

sordidus a tenui victu distabit, Ofello

iudice ι nam frustra vitium vitaveris illud,

si te alio pravum detorseris, AvidienuS‚

cui Canis ex vero ductum cognomen adhaeret,
quinquennes oleas est et silvestria corna,

ac nisi mutatum parcit defundere vinum, et

cuius odorem olei nequeas perferre, licebit

1118 repotia, natales aliosve dierum

festos albatus celebret, cornu ipse bilibri

caulibus instillat, veteris non parcus aceti.

quali igitur victu sapiens utetur, et horum

utrum imitabitur? hac urguet lupuS, hac canis, aiunt.
mundus erit, qua non offendat sordibus atque

in neutram partem cultus miser. hic neque servis,
Albuci senis exemp10‚ dum munia didit,

saevus erit, nec sic ut simplex Naevius unctam

convivis praebebit aquam : vitium hoc quoque magnum.

accipe nunc, victus tenuis quae quantaque secum
adferat. in primis valeas bene z nam variae res
ut noceant homini credas, memor illius escae,

quac simplex olim tibi sederit 3 at simul assis
miscueris elixa, simul conchylia turdiS,

dulcia se in bilem vertent stomachoque tumultum
lenta feret pituita. vides ut pallidus omnis

cena desurgat dubia'l quin corpus onustum
hesternis vitiis animum quoque praegravat una
atque adfigit humo divinae particulam aurae.

alter, 11111 dicto citius curata sopori

membra dedit, vegetus praescripta ad munia surgit.
hic tamen ad melius poterit transcurrere quondam,
sive diem festum rediens advexerit annus,

seu recreare volet tenuatum corpus, ubique
accedent anni, tractari mollius aetas

inbecilla volet. tibi quidnam accedet ad istam,
quam puer et validus praesumiS‚ mollitiem, seu
dura valetudo inciderit seu tarda senectus?
rancidum aprum antiqui laudabant, non quia nasus

55

60

70

75

80

