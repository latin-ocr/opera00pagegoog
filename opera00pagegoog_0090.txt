62

Q. HORATI FLACOI

XXVII

Inpios parrae recinentis omen

ducat et praegnans canis aut ab agro

rava decurrens lupa Lanuvino
fetaque vulpes 3

rumpat et serpens iter institutum,

si per obliquum similis sagittae

terruit mannos : ego cui timebo
providus auspex,

antequam stantes repetat paludes

imbrium divina avis inminentum,

oscinem corvum prece suscitabo
solis ab ortu.

sis licet felix, ubicumque mavis,

et memor nostri, Galatea, vivas,

teque nec laevus vetet ire picus
nec vaga cornix.

sed vides, quanto trepidet tumultu

pronus Orion. ego quid sit ater

Hadriae novi sinus et quid albus
peccet Iapyx.

. hostium uxores puerique caecos

sentiant motus orientis Austri et
aequoris nigri fremitum et trementes
verbere ripas.
sic et Europe niveum doloso
credidit tauro latus et scatentem
beluis pontum mediasque fraudes
palluit audax.
nuper in pratis studiosa florum et
debitae Nymphis opifex coronae
nocte sublustri nihil astra praeter
vidit et undaS.
quae simul centum tetigit potentem
oppidis Creten, ‘pater, o relictum
filiae nomen pietasque,' dixit,
‘victa furore !
unde quo venii levis una mors est
virginum culpae. vigilansne ploro
turpe commissum, an vitiis carentem
ludit imag0,

10

20

30

35

40

