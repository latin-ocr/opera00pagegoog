178

Q. HORATI FLAGOI

cum lamentamur non apparere labores

nostros et tenui deducta poemata fflo, · 225
cum speramus eo rem venturam ut, simul atque

carmina rescieris nos fingere, commodus ultro

arcessas et egere vetes et scribere cogas.

’ sed tamen est operae pretium cognoscere quales

aedituos habeat belli spectata domique 230
virtus, indigno non committenda poetae.

gratus Alexandro regi magno fuit ille

ChoeriluS, incultis qui versibus et male natis

rettulit acceptos, regale nomisma, Philippos,

sed veluti tractata notam labemque remittunt 235

» atramenta, fere scriptores carmine foedo

splendida facta linunt. idem rex ille, poema

(1111 tam ridiculum tam care prodigus emit,

edicto vetuit, ne quis se praeter Apellen

pingeret aut alius Lysippo duceret aera 240
fortis Alexandri vultum simulantia. quodsi

iudicium subtile videndis artibus illud

ad libros et ad haec Musarum dona vocares,

Boeotum in crasso iurares aere natum.

at neque dedecorant tua de se iudicia atque 245
munera, quae multa dantis cum laude tulerunt

dilecti tibi Vergilius Variusque poetae,

nec magis expressi vultus per aenea signa,

quam per vatis opus mores animique virorum

clarorum apparent. nec sermones ego mallem 250
repentes per humum quam res componere gestas,
terrarumque situs et flumina dicere et arces

montibus inpositas et barbara regna tuisque

auspiciis totum confecta duella per orbem,

claustraque custodem pacis cohibentia Ianum 255
et formidatam Parthis te principe Romam,

si, quantum cuperem, possem quoque 3 sed neque parvum
carmen maiestas recipit tua, nec meus audet

rem temptare pudor, quam vires ferre recusent.

sedulitas autem stulte, quem diligit, urguet, 260
praecipue cum se numeris commendat et arte:

discit enim citius meminitque libentius illud

quod quis deridet, quam quod probat et veneratur.

nil moror officium quod me gravat, ac neque ficto

in peius vultu proponi cereus usquam 265

