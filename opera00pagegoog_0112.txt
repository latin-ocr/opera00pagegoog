84

Q. HORATI FLACCI

Sabina qualis aut perusta solibus
pernicis uxor Apuli,

sacrum vetustis exstruat lignis focum
lassi sub adventum viri,

claudensque textis cratibus laetum pecus
distenta siccet ubera,

et horna dulci vina promens dolio
dapes inemptas apparet:

non me Lucrina iuverint conchylia
magisve rhombus aut scari,

si quos Eois ‘ tonata fluctibus
hiem ad hoc vertat mare 3

non Afra avis descendat in ventrem meum,

non attagen Ionicus

iucundior, quam lecta de pinguissimis
oliva ramis arborum,

aut herba lapathi prata amantis et gravi
malvae salubres corpori,

vel agna festis caesa Terminalibus
vel haedus ereptus lup0.

has inter epulas ut iuvat pastas oves

videre properantes domum,

videre fessos vomerem inversum boves
collo trahentes languido,

postosque vernas, ditis examen domus,
circum renidentes Lares.'

haec ubi locutus faenerator Alfius,
iam iam futurus rusticus,

omnem redegit Idibus pecuniam,
quaerit Kalendis ponere.

III

Parentis olim si quis inpia manu
senile guttur fregerit,

edit cicutis alium nocentius,
o dura messorum ilia!

quid hoc veneni saevit in praecordiis‘l
num viperinus his cruor

incoctus herbis me fefellit, an malas
Canidia tractavit dapes2

50

55

70

