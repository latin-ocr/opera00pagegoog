· EPODI

voles sonari, tu ‘ pudica‚' tu ‘ proba '
perambulabis astra sidus aureum.
infamis Helenae Castor offensus vice
fraterque magni Castoris, victi prece,
adempta vati reddidere lumina:

et tu—potes nam—solve me dementia,
o nec paternis obsoleta sordibuS,

nec in sepulchris pauperum prudens anus
novendiales dissipare pulveres.

tibi hospitale pectus et purae manus,
tuusque venter Pactumeius, et tuo
cruore rubros obstetrix pannos lavit,
utcumque fortis exsilis puerpera.

‘ quid obseratis auribus fundis preces?
non saxa nudis surdiora navitis
Neptunus alto tundit hibernus sa10.
inultus ut tu riseris Ootyttia

vulgata, sacrum· liberi Cupidinis,

et Esquilini pontifex venefici

inpune et urbem nomine inpleris meo?
quid proderat ditasse Paelignas anus
velociusve miscuisse toxicum?

sed tardiora fata te votis manent ε
ingrata misero vita ducenda est in hoc,
novis ut usque suppetas doloribus,
optat quietem Pelopis infidi pater,
egens benignae Tantalus semper dapiS‚
optat Prometheus obligatus aliti,

optat supremo collocare Sisyphus

in monte saxum3 sed vetant leges Iovis.
voles modo altis desilire turribus,

modo ense pectus Norico recludere,
frustraque vincla gutturi nectes tuo
fastidiosa tristis aegrimonia.

vectabor umeris tunc ego inimicis equeS,
meaeque terra cedet insolentiae.

an quae movere cereas imagines,

ut ipse nosti curiosus, et polo

deripere lunam vocibus possim meis,
possim crematos excitare mortuos
desiderique temperare poculum,

plorem artis in te nil agentis exitus ’Ζ ²

95

40

45⁸

50

55

70

75

